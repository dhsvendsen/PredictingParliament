Med forslaget foreslås det, at rekrutteringen af højtkvalificeret udenlandsk arbejdskraft styrket bl.a. ved forslag om indførelse af en ny fast-track ordning og indførelse af en forsøgsordning, ’Start-Up Denmark’, for selvstændigt erhvervsdrivende, at forskere skal have enklere og lettere adgang til Danmark, og at greencard-ordningen målrettes. Herudover foreslås det, at internationale dimittender skal have mulighed for at ansøge om et etableringskort, og samtidig begrænses internationale dimittenders ret til dagpenge. Forslaget udmønter dele af aftale indgået mellem regeringen Venstre, Dansk Folkeparti, Socialistisk Folkeparti, Liberal Alliance og Det Konservative Folkeparti den 26. juni 2014 om en reform af international rekruttering – Lettere adgang til højtkvalificeret arbejdskraft. 
